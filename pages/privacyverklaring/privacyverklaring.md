---
title: "Privacyverklaring"
date: "2020-09-27"
---

## Gebruiksstatistieken website

Om gebruiksstatistieken op onze website bij te houden, gebruiken we
[Netlify Analytics](https://www.netlify.com/products/analytics/). Deze service
genereert statistieken aan de serverkant door downloadverzoeken (logs) te
aggregeren. Wij maken daarom geen gebruik van cookies, tracking pixels of
Javascript om je te volgen. Netlify Analytics
[voldoet](https://www.netlify.com/gdpr-ccpa) aan aan de eisen van de Algemene
Verordening Gegevensbescherming (AVG).

We verwerken deze gegevens voor zover dit noodzakelijk is om het gebruik en
functioneren van onze website te kunnen analyseren. Door de privacybeschermende
maatregelen die we nemen, is de impact op je privacy beperkt en vragen we niet
apart om je toestemming.

## Insturen van formulieren

Door de (aanmeldings)formulieren op deze site in te vullen word je opgenomen in
de Co-Teach Informatica database. Een kopie van je inzending wordt ook per
e-mail ontvangen. Deze data worden opgeslagen bij de penvoerder van het project:
Universiteit Utrecht, Freudenthal Instituut, Princetonplein 5, Postbus 85170,
3508 AD Utrecht. Deze deelt de ontvangen data met betrokken projectpartners waar
noodzakelijk voor de uitvoer van Co-Teach Informatica, zoals het koppelen van
scholen aan regionale vaksteunpunten of om inzage te geven over beschikbare
gastdocenten aan scholen en regionale vaksteunpunten. De Universiteit Utrecht
heeft een
[eigen privacyverklaring](https://www.uu.nl/organisatie/privacyverklaring-universiteit-utrecht).

## Verstrekking aan derden

We zullen je persoonsgegevens nooit aan derden verstrekken als dit niet
expliciet uit onze privacyverklaring volgt. De enige twee uitzonderingen hierop
zijn:

- als we voor een verstrekking aan derden vooraf expliciet je toestemming
  vragen; of
- als we hiertoe wettelijk zijn verplicht en pas nadat we ons uiterste best
  hebben gedaan om verstrekking op basis van een wettelijke verplichting te
  voorkomen.

## Je rechten

Op grond van de Algemene verordening gegevensbescherming (AVG) heb je onder
andere recht op inzage in de persoonsgegevens die we van je verzamelen en deze
in bepaalde gevallen aan te passen of te laten verwijderen. Ook kan je in
bepaalde gevallen ons verzoeken om ons gebruik van je gegevens te stoppen of ons
verzoeken om je gegevens in een machine readable formaat te verstrekken.

Om je rechten uit te oefenen kan je ons via het formulier op de site een verzoek
sturen. Om aan je verzoek te kunnen voldoen kunnen we om nadere informatie
vragen om je identiteit te controleren.

Meer informatie over de rechten die je op basis van de AVG hebt, vind je ook op
de
[website](https://autoriteitpersoonsgegevens.nl/nl/onderwerpen/algemene-informatie-avg/rechten-van-betrokkenen)
van de toezichthouder, de Autoriteit Persoonsgegevens. Je kan bij de Autoriteit
Persoonsgegevens ook een klacht indienen over ons gebruik van je
persoonsgegevens als je dit nodig acht.

---

_Bovenstaande teksten zijn geadapteerd van de Bits of Freedom privacyverklaring,
welke [hier](https://www.bitsoffreedom.nl/privacy-en-voorwaarden/) te vinden is.
Zowel de Bits of Freedom en Co-Teach Informatica privacyverklaringen zijn
uitgebracht onder een Naamsvermelding-NietCommercieel-GelijkDelen 4.0
Internationaal
([CC BY-NC-SA 4.0](https://creativecommons.org/licenses/by-nc-sa/4.0/deed.nl))
Creative Commons licentie._
